-425-

μιν, τότε κ α τ α χρ ῆ σ θ αι. cf. etiam ΠΙ 838. VI 652. V1115415 ete.
Kiihner-Gerth ΙΙ 504 e cum A. 3.

Iam quod initio huius libelli mihi proposueram absolvisse videor.
Restat, ut ea, quae de copia verborum in titulis repertorum in specie
dicta sunt, paucis iam complectar.

Vocabula quae in titulis nostris insunt, si accuratius perpenderis,
facile distingui posse cognoscas in plura genera: quorum primum eis
continetur, quae omni ex parte nova sunt neque ullo adhuc exemplo
probata (quae congesta habes Appendice Ι), alterum eorum, quae,
licet per se ipsa iam nota fuerint scriptorum testimoniis, novam tamen
et inusitatam vel significationem vel certe structuram in lapidibus
Ionicis exhibent (Appendix ΙΙ), tertium denique eorum quae adhuc
apud solos posterioris aetatis lexicographos occurrunt (Appendix III).
Quas tres verborum classes magni momenti esse ad Ionum sermonem
acuratius rectiusque cognoscendum, quis est qui nesciat-[² Iam vero
maxima vocum pars et Hdto et lapidibus communis est. (stum de usu
significationeque horum vocabulorum sub unaquaque voce satis dispu-
taverim, nunc eae mihi imprimis notandae sunt voces et formae, quae
extra lapides nostros in solo opere Herodoteo inveniuntur (Appendix IV).
Praeterea non modo scriptores dialecti Ionicae, imprimis Hdtusl),
multas habent voces, quae propriae esse videntur poetarum, sed etiam
in Ionum lapidibus occurrunt haud pauca poetici sermonis vocabula
(Appendix VI).

Haec omnia ad ipsum Ionicum sermonem spectant. Sed etiam ad
ceteras dialectos investigandas hac disquisitione aliquid contulisse mihi
videor. ({)ccurrunt enim in compluribus lapidibus vocabula, quae apud
scriptores eiusdem aetatis nondum leguntur, sed leguntur apud recen-
tiores, quos dico eos, qui fuerunt a medio a. Ch. 11, saeculo quarto usque
ad tertium post Christum natum. Quas voces, cum summi csse momenti
videantur ad cognoscendam Graecae linguae historiam sub Appendice
(est autem V) collectas proposui. Ex his nescio an recte colligatur eos
scriptores, qui ea lingua, quae nunc communis seu κοινή a grammaticis
vocari solet, utebantur, haud pauca vocabula hausisse e sermone lonico.
Haec lonicorum verborum admixtio qua via ac ratione facta sit, non
difficile est intellectu. Etenim quamquam κοινή quae dicitur dialectus
originem duxit praecipue ab oratione Atticorum, haec et ipsa tamen

¹) Cum vero notum sit ipsum Herodotum poeticae orationis vocabulorum non
modo numerum excepisse haud exiguum, sed ita excepisse, ut suae dialecto ea prorsus
immisceret, non mirandum videtur, quod eae quoque quaein titulis Ionicis inveniuntur,
voces poeticae a ceteris firmis quibusdam et definitis terminis vix separari possint,
Atque ut non onmia eius generis vocabula Hdtea ea ratione explanari licet ut ex
Homeri carminibus aliove certo fonte ab Herodoto deprompta esse demonstrentur,
ita in inscriptionibus quoque nostris crebra insunt eiusmodi vocabula, quae, quamvis
manifeste poeticam speciem prae se ferant, tamen non sunt hausta e poetis, quorum
quidem memoria ad nos pervenerit.

