*5—

Omnia vocabula amplexus sum omniumque vocabulorum testi·
, 11101113 et omnes recepi formas, quas tamen obiter tantum tractavi.

Singulorum verborum exempla diligenter inter se contuli
uniuscuiusque vocis varias significationes disiungens disiunctas-
que ita ordinans. ut a genuina vi profectus ad remotiores notiones
procederem.

Nec vocabulorum constructionem. quam Graeci σύνταξιν vocant,
negligendam putavi3 quare de rebus ad hanc grammaticae doctrinam
spectantibus vel ipse disputavi vel saepius, quoniam brevitati
erat consulendum, grammaticos tantum laudavi, qui nostra aetate
eas tractaverunt.

Prostremo graviorum quidem verborum historiam delineare
conatus sum, ut inde ab antiquioribus temporibus ad papyrorum et
scriptorum dialecti Ionicae recentioris aetatem quibus fatis usa essent
exponerem: cf. quae de Thesauro Grraeco conficiendo optime disputavit
Leopoldus Cohn in calce operis Brugmanni‚ Grieeh. Graln.3 p. 575 sqq.
cf. praeterea Hermanni Diels. Elementum. Eine Vorarbeit zum
griechischen und lateinischen Thesaurus. Lipsiae 1899.

De consilio commentationis nostrae ac de disputandi ratione
hactenus. Restat ut de ipsis fontibus, e quibus disputationis
materiam hausimus, pauca dicamus.

Ι. Ionum inscriptiones propter dialectum memorabiles, quot-
quot usque ad IV. huius saec. annum innotuerunt. collegit atque
illustravit Bechtel libro qui inscribitur: Sammlung der griechischen
Dialekt-Inscln·iften‚ herausgegeben von Dr. H. Collitz und Dr. F.
Bechtel‚ Bd. HI. 2. Halfte. 1905 Gottingen.

Qui quantopere meritus sit de Ionicae dialecti disquisitione illo
inscriptionum corpore confecto, inde apparet, quod tituli ad hanc
dialectum cognoscendam idonei, 011111 antea per tot multorum cor-
porum ephemeridumque tomos fuerint disiecti, nunc in unum con-
gesti facillime oculis perlustrantur.

Nee vero in eo acquievit, ut titulos coacervaret, sed etiam.
quae de singulis titulis scripta prodierunt, si non universa at certe
graviora attulit. Adiecit apparatum criticum admodum locupletem,
quo continentur variae lectiones eornm locorum, quibus, quaenam
genuina ipsius lapidis sit lectio⁷ nondum videtur esse enucleatum:
praeterea locis difficilibus nec satis explicatis virorum doctorum
coniecturas, quas quidem memoratu dignas habuit, breviter adnotavit.
Compluribus loeis scripta commemoravit, quibus singula vocabula
tractantur, vel addidit adnotationes quibus verborum forma et notio
rectius explicatur.

Π. Sexto liujus saeculi 311110 prodiit Berolini apud Georgium
Reimerum inscriptionum Prienensium Thesaurus a Francisco Hiller
de Gaertringen consectus, quo eodem tituli quidam continentur

