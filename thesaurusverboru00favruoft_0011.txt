Praefatio.

In dies iam ab viris doctis aegrius ferri videtur, quod adhuc
deest linguae Graecae Thesaurus, in quo de omnibus sermonis
Graeci vocabulis et ab antiquissimis temporibus usitatis et recentiore
aetate ortis accuratius inquiratur, de qua quodque stirpe derivatum
sit, quae propria cuiusque fuerit notio, quomodo vel poetae vel
scriptores genuinas verborum significationes commutaverint, utrum
propria vi an translaticia posteriores usi sint, quam diu viguerint
singula vocabula, quae denique, ut nno complectar verbo, fuerint
eorum fata.

Hac ex parte linguae Latinae studiosis iure invidet, qui litteris
Graecis incumbit: nam id quidem inter omnes convenire puto
editores doctissimos Thesauri linguae Latinae, qui nunc auctoritate
et consilio Academiarum quinque Germanicarum editur, tantam in
vconficiendo hoc opere industriam et diligentiam adhibere, ut, quin
inde maximum fructum Latinarum litterarum studia perceptura
sint atque iam percipiant, nemo sit qui dubitet. Quod opus quo
maius ampliusque est quoque plus laboris in illo collocandum videtur,
feo magis confidimus neminem fore, quin gratias quam maximas
habendas esse doctissimis illis viris ipsisque Academiis censeat.
Quanti enim laboris sit scriptores omnis generis eorumque inter-
pretes inspicere, novos linguae sontes examinare, sing-ulmum et
locorum et verborum vim ac notionem scrutari, copias a tot hominibus
doctis congestas disponere, singulorum locorum vocabulorum(.1ue
quae dubia atque ambigua, quae certa atque dilucida sint seiungere,
quanti, inquam, sit laboris, recte aestimaverit. qui perlustraverit
unum alterumve Latini Thesauri fasciculum.

At quanto difficilius res se habet in conficiendo Thesauro
Graeco. qui universam veterum Graecorum linguam quam diligen-
tissime explicatam contiueat! Duas res in iis, ‹i1uae ad litteras
vGraecas pertinent, statuit· Godofredus Hermannus (Opuscula Π
p. 218) longe esse difficillimas, lexicon scribere et grannnaticam.
Et lexicon quidem componere, id quod nos quidem hic propositum
1

Favre, specimen thesauri verborum etc.

